	 	 	




Ynnä ry:n toimintasuunnitelma vuodelle 2024
9.10.2023
Juuso Kinnunen







1 Tapahtumat
Isompien tapahtumien jälkeen tehdään tapahtumapalautekysely ja sen perusteella muokataan testamenttia seuraaville vuosille.
Näitä tapahtumia ovat mm. appro, fuksitapahtumat kootusti, laskiainen, kostajaiset, pikkujoulut ja ensimmäistä kertaa järjestettävät isommat tapahtumat.
Ynnän vappu järjestetään 2 viikon aikana päättyen vappupäivään ja sisältää erilaisia tapahtumia mukaan lukien tapahtumia, joissa alkoholi ei ole pääosassa. 
Perinteiden mukaisesti järjestetään ainakin harju-/kirkkopuistopiknik, sitsit, ja prowappu. Läffä on mukana ainakin yhdessä tapahtumassa.
Ynnä markkinoi jäsenilleen SOOLin Talvipäiviä.
Hallitus järjestää excursion (myös) ulkopaikkakunnalle.
Tapahtumien tiedottamisessa sovelletaan 2018 alulle pantua tiedottamisen ohjepaperia. 
Vain erikoistapauksissa sitseille tulostetaan lauluvihkoja.
Ynnä jatkaa vuonna 2023 aloitettua projektia uuden laulukirjan hankkimiseksi
Hallitus jatkaa toustaamisen ohjepaperin muokkaamista ja sitsikulttuurin kehittämistä.
Hallitus ideoi ja toteuttaa uusiakin tapahtumia.

1.2. Omat tapahtumat
Ynnä järjestää vuonna 2024 ainakin seuraavat omat tapahtumat:

Ynnän appro
Paremmat pikkujoulut
Fuksisauna kevät/syksy
Excursio ulkopaikkakunnalle

1.3. Yhteistyötapahtumien järjestäminen ja -osallistuminen
Ynnä tekee tapahtumissa yhteistyötä mahdollisimman poikkitieteellisesti, siltä osin, kun se on tapahtuman luonteen puolesta realistista.

Ynnä on vuonna 2024 mukana järjestämässä seuraavia yhteistyötapahtumia. Mikäli yhteistyöjärjestöjä ei lyödy, Ynnä järjestää tapahtumat itse mahdollisuuksien mukaan.
3MIOT
JM-Kyykkä
Laskiainen
Kostajaiset
Fuksiaiset
Matemaattis-luonnontieteelliset suursitsit
Poikkitieteelliset syys- ja kevätkauden avajaiset
Baarikierros
Sitsit järjestön kanssa, joka on kohdassa 1.9 määriteltyjen tärkeimpien sidosjärjestön ulkopuolella
Beer pong

Ynnä järjestää vuonna 2024 mahdollisuuden osallistua seuraaviin valtakunnallisiin tapahtumiin
MM-Kyykkä
IntegraatioFest
Luonnontieteellinen Jouluristeily
1.4. Alkoholikulttuuri tapahtumissa
Ynnä ottaa tapahtumissaan ja niiden järjestämisessä huomioon alkoholittomat ynnäläiset. sekä järjestää myös tapahtumia, joissa alkoholin juonti ei ole pääasiassa.
Ynnä kannustaa jäseniään vastuulliseen alkoholin käyttöön.
	
	Ynnä järjestää vuonna 2024 ainakin seuraavat ei-alkoholipainotteiset tapahtumat:
Haalarimerkkien ompelua ja käsityöpiirejä
lautapelit
Kohdan 1.7 mukaiset liikuntavuorot ja liikuntakokeilut
Sopokahvit
Luontoretki
kulttuurivierailut.

2 Kopo
Ynnä vaikuttaa ylioppilaskunnan asioihin ensisijaisesti vuonna 2011 perustetun Luonnontieteilijät-edustajistoryhmän kautta tavoitteenaan jäsenistön olojen parantaminen ylioppilaskunnassa.
Ynnä selvittää jäsenistön mielipiteen uusista isommista eteenpäin ajettavista asioista.
Ynnä esittää pyynnöstä jäsenen tiedekunnan opettamisen kehitysryhmään.
Ynnä pitää yhteyttä tiedekuntaneuvoston opiskelijaedustajiin.
Ynnä pitää tarvittaessa yhteyttä kollegion opiskelijaedustajiin.
Ynnä pitää yhteyttä fysiikan- ja matematiikan laitosten opetuksen kehittämisryhmien opiskelijaedustajiin.
Ynnä kuuntelee aktiivisesti jäsenistöä kopo-aiheisissa ongelmissa ja ottaa tarvittaessa ongelmat esiin ollessaan yhteydessä laitosten edustajiin.
Ynnä vaikuttaa aktiivisesti ja oma-aloitteisesti alkaneeseen OPS-uudistamistyöhön.
Ynnä ajaa opetusmenetelmien kehittämistä nykyaikaisemmiksi esimerkiksi kurssien suoritustapojen suhteen. 
Ynnä jatkaa siinä kapasiteetissa, mikä on mahdollista, vuonna 2020 aloitettua Ylistönrinteen uudistamisprojektin opiskelijayhteistyötä.
Ynnä kannustaa jäsenistöään vastaamaan kurssipalautekyselyihin.
Ynnä kannustaa omien alojensa opiskelijoita hakemaan hallinnon opiskelijaedustajiksi.
Ynnä jatkaa säännöllisiä tapaamisia tiedekunnan ja laitosten johtajistojen kanssa.
3. Sopo
Ynnä jatkaa sopokahvien järjestämistä ja sopotoiminnan kehittämistä.
Ynnä tiedottaa ajankohtaisista sosiaalipoliittista asioista pääasiassa nettisivuilla ja sähköpostilistalla.
Ynnä jatkaa yhdenvertaisuustoimintaa ja yhdenvertaisuusvastaavien kouluttamista
Ynnä päivittää vuoden 2024 aikana tasa-arvo ja yhdenvertaisuussuunitelmansa
4. Yritysyhteistyö
Ynnä toteuttaa voimassa olevissa sopimuksissa sovitut tapahtumat ja velvoitteet.
Ynnä pyrkii jatkamaan voimassaolevia sopimuksia nykyisten yhteistyökumppaneiden kanssa.
Hallitus jatkaa yhteistyötä Club Escapen kanssa ja pyrkii parantamaan yhteistyön sujuvuutta.
Ynnä hankkii aktiivisesti uusia yhteistyökumppaneita joiden kautta ynnäläiset voivat työllistyä oman alan työtehtäviin ja joiden kanssa yhteistyö hyödyttää Ynnää myös taloudellisesti.
Ynnä panostaa siihen, että yhteistyö hyödyttää jäsenistöä, Ynnää sekä yhteistyöyritystä. Yhteistyöyrityksiltä pyritään saamaan työpaikkailmoituksia jäsenistölle sekä esimerkiksi infotilaisuuksia yliopiston tiloissa.
Ynnä jatkaa voimassa olevia jäsenetusopimuksia ja hankkii uusia, jotta laajempi osa Ynnän jäsenistä hyötyisi niistä (esim. naisten kampaamo).
Ynnä panostaa viestinnän kaksisuuntaisuuteen yhteistyöyritysten kanssa. Aktiivinen yhteydenpito Ynnän puolesta kannustaa yrityksiä jatkamaan sopimuksia emmekä näyttäisi järjestönä pelkästään rahareiältä.
Ynnä pyrkii hankkimaan yhteistyökumppaneita yritysvierailuja varten.
5. Uudet opiskelijat
Hallitus valitsee järjestäytyessään keskuudestaan fuksivastaavan jonka päävastuu on mm. koordinoida fuksitapahtumat sekä hoitaa yhteydenpitoa tutoreiden ja Ynnän hallituksen välillä.
Ynnä neuvottelee yhdessä laitoksien kanssa miten tutoreiden työnkuvaan sisällytetään Ynnän toiminnan pääpiirteet ja fukseille tärkeimmät pointit sekä jakaa tietoa tutoreille ennen tutoroinnin alkamista.
Hallitus tekee yhdessä tutoreiden kanssa Whatsapp-ryhmän kaikille Ynnän fukseille. Myös Telegramissa voidaan tehdä ryhmä, joka lähtökohtaisesti on tutoreiden vastuulla, mikäli koetaan siitä olevan vielä hyötyä. Ryhmässä on tapahtumavastaava(t) mukana jakamassa tietoa tapahtumista.
Ynnä esittäytyy nimenhuudoissa. Kertoen pääsääntöisesti vain oleelliset asiat.
Sovitushaalarit on oltava varaslähtöpiknikillä.
Fuksipassin kehittämistä jatketaan. Kevään fuksit saavat fuksipassin seuraavana syksynä halutessaan.
6. Kv-opiskelijoiden integrointi Ynnän toimintaan
Hallitus valitsee järjestäytyessään keskuudestaan kv-vastaavan jonka vastuulla on mm. yhteistyössä fuksivastaavan kanssa kv-opiskelijoiden ja vaihto-opiskelijoiden integroiminen Ynnän toimintaan. 
Kv-vastaavan on pidettävä tiivistä yhteydenpitoa tiedekunnan kv-tutoreiden ja -suunnittelijan kanssa.
Tapahtumista tiedotetaan suomeksi ja englanniksi.
Ynnä järjestää ainakin kaksi all english -tapahtumaa, jotka ovat suunnattu pääasiallisesti kv-opiskelijoille, mutta joissa myös suomenkieliset opiskelijat pääsevät tutustumaan kv-opiskelijoihin.
7. Liikunta
Ynnä järjestää kyykän harjoittelua mahdollisuuksien mukaan yhteistyössä muiden ainejärjestöjen kanssa.
Ynnä pyrkii järjestämään syys- ja kevätvaellukset, joihin osallistumista tuetaan rahallisesti liikuntabudjetista.
Jatketaan liikuntavuoron pitämistä joko omalla porukalla tai toisen ainejärjestön kanssa.
Ynnä järjestää liikuntakokeiluja, varsinkin yhteistyöyritysten kanssa. Tarvittaessa voidaan järjestää nämä yhdessä muiden ainejärjestöjen kanssa.
Ynnä jatkaa liikuntaturnausten ja mahdollisesti myös otteluiden järjestämistä muiden ainejärjestöjen kanssa.
8. Ympäristö, kulttuuri & kehy
Kehy-merkkien markkinointiin panostetaan Ynnän sosiaalisissa medioissa, nettisivuilla ja sähköpostilistalla. Kehy-merkeistä saadut tulot lahjoitetaan puolen vuoden välein hallituksen valitsemaan kohteeseen ja siitä tiedotetaan jäsenistölle.
Ynnä jatkaa verenluovutusten järjestämistä ja kannustaa jäseniään luovuttamaan verta Ynnän omalla veriryhmällä Y+.
Ynnä järjestää mahdollisuuksia käydä yhdessä esimerkiksi elokuvissa, teatterissa, konserteissa tai muissa kulttuuritilaisuuksissa, mahdollisuuksien mukaan yhteistyössä muiden ainejärjestöjen kanssa. Ynnä tiedottaa tapauskohtaisesti muiden opiskelijajärjestöjen, JYYn sekä kaupungin tarjoamista kulttuuritapahtumista.
JyväSpeksiä tuetaan, hallitus mainostaa tapahtumaa ja Speksiin järjestetään yhteislähtö jos se on realistista.
Kulttuuritapahtumien ja -vierailujen suunnittelussa on otettava huomioon osallistumisen hinta. Tapahtumaan tulee olla mahdollista osallistua opiskelijabudjetilla.
Ynnä pyrkii ottamaan ympäristöasiat huomioon kaikessa toiminnassaan. Tämä toteutetaan kierrättämällä mahdollisimman tehokkaasti ja välttämällä jätteen syntyä sekä ainejärjestön tiloissa että tapahtumissa. Ynnä sitoutuu osallistumaan JYYn ympäristövaliokunnan järjestämään vuosittaiseen järjestöjen ympäristökilpailuun ja pyrkii parantamaan tulostaan edellisestä vuodesta.
Hallitus hyväksyy, noudattaa ja kehittää vuonna 2020 muotoiltua ympäristöstrategiaa ympäristövastaavan johdolla.
Vuonna 2024 Ynnän hallitus tarkastelee ja tarvittaessa päivittää Ynnän ympäristöstrategian
9. Järjestöyhteistyö
Ynnän tärkeimmät sidosainejärjestöt ovat matemaattis-luonnontieteelliset ainejärjestöt, Linkki Jyväskylä ry sekä Algo ry.
Yhteistyötä pyritään laajentamaan aktiivisesti ja oma-aloitteisesti muidenkin ainejärjestöjen kanssa.
Loimun Opiskelijat - Jyväskylän kanssa jatketaan toiminutta yhteistyötä.
Ammattiliittojen TEK ja Loimu kanssa jatketaan yhteistyötä
Lähetetään edustajat lähimpien ainejärjestöjen vujuille. Otetaan myös tavaksi lähettää vujutervehdys, jos ei saada edustajaa paikalle.
Ynnä vaikuttaa Tekniikan Akateemisissa ML-opiskelijayhdistyksen, sekä Jyväskylän tykin kautta.
10. Hallitustyöskentely ja hallinto
Hallitus muodostaa approtoimikunnan huolehtimaan approjen järjestämisestä.
Hallitus nimittää opiskelijatilavastaavat sekä Mattilanniemen, että Ylistön opiskelijatiloille.
Hallitus hoitaa alkuvuodesta hallituspaitojen tilauksen, mikäli kokee niiden hankkimisen tarpeelliseksi.
Hallitus nimeää yhteyshenkilöt TEK:iin, JANO:on, MAOL:iin, TITOL:iin, SFMO:hon, Loimu Jyväskylä ry:hyn ja ML-opiskelijayhdistykseen.
Hallituksen vastuuhenkilöt osallistuvat Jyväskylän yliopiston ylioppilaskunnan valiokuntien kokouksiin sekä muuhun ylioppilaskunnan toimintaan resurssien ja tarpeen mukaan.
Hallitus osallistuu JYYn tarjoamiin koulutuksiin.
Hallituslaisille tehdään selkeä roolijako hallituksen järjestäytymisessä.
Tapahtumavastaavat toimivat tapahtumatiiminä, jota johtaa tapahtumakoordinaattori.
Tapahtumatiimi jatkaa jo käytössä olevan tapahtuma-excelin käyttöä.
Koposektori toimii tiiminä johon kuuluu matematiikan kopo, fysiikan kopo, mahdolliset kopo-toimihenkilöt ja kopotiimin johtaja. Kopotiimin johtajana toimii varapuheenjohtaja tai puheenjohtaja. Soposektori toimii kahden sopon tiiminä, jota valvoo puheenjohtaja tai varapuheenjohtaja.
Kummankin tiimin johtajan tehtävänä on jakaa työt tiimin kesken sekä huolehtia tiedon liikkumisesta muulle hallitukselle ja puheenjohtajalle.
Hallitus pitää iltakouluja, joissa tehdään valmisteleva työ kokousten päätösasioita varten tai keskustellaan muista tärkeiksi koetuista ajankohtaisista asioista, joista ei ole tarkoituksenmukaista keskustella kokouksessa.
Jokaisen hallituslaisen vastuulla on oman sektorinsa lisäksi muut yleiset hallitustoimintaan liittyvät asiat, kuten kokouksiin ja iltakouluihin osallistuminen sekä hallituksen työjärjestyksessä mainitut muut asiat.
Hallitus kehittää ja/tai hyväksyy itselleen vuoden alussa työjärjestyksen halutessaan viimeisimmästä ajantasaisesta versiosta (hyväksytty ajantasainen 1.10.2021)
Jokaisen hallituslaisen vastuulla on perehdyttää seuraavan vuoden hallituslainen pestiinsä ja päivittää oman sektorinsa testamenttia.
Hallitus järjestää hallituksenvaihtomökin tammikuussa, missä keskitytään uusien hallituslaisten ryhmäyttämiseen ja perehdyttämiseen. Tähän kutsutaan kaikki edellisen vuoden hallituslaiset ja toimihenkilöt sekä kaikki uudet hallituslaiset ja toimihenkilöt.
11. Yleinen toiminta
Pyritään tarjoamaan Fair-trade kahvia ja teetä jäsenistölle Ynnän opiskelijatiloissa hintojen puitteissa.
Hallitus ja webmaster selvittää englanninkielisen osion ja mobiilioptimoinnin tekemistä nettisivuille.
Ylistön opiskelijatilan kehittämistä jatketaan ja tehostetaan.
Mattilanniemen opiskelijatilassa pyritään kuuntelemaan jäsenistön toiveita PS4:lle hankittavien pelien suhteen, jotta niiden hankkiminen ei olisi täysin jäsenistön vastuulla.
Ynnä on mukana tekemässä VOpas:ta.
Känny julkaistaan vähintään kerran vuodessa, mieluiten vappuna.
Viikkotiedotteen kehittäminen on tiedottajan vastuulla.
Järjestetään perinteeksi tullut vuoden luennoitsijan ja vuoden assarin äänestys fysiikalta ja matematiikalta (ja tilastotiede). Voittaja ei voi olla sama kuin edeltävänä vuonna. Vuoden luennoitsijat palkitaan Ynnän pikkujouluissa.
Hallitus jatkaa tiedottamisen ohjepaperin päivittämistä tarvittaessa.
Ynnä selvittää mahdollisuutta uusien merkkien luomiselle ja myymiselle.
Hallitus jatkaa mahdollisuutta tilata jäsenistöcollegeja.
Ynnä pitää jäsenkyselyn, jossa kartoitetaan jäsenistön mielipiteitä ja toiveita Ynnän toiminnan kehityksen suhteen.
12. Sauna
Hallitus valitsee saunamaisterin joko hallituksen sisältä tai ulkopuolelta.
Hallitus pyrkii muodostamaan saunatoimikunnan, jonka tehtävänä on hoitaa saunan vuokraukseen, kuljettamiseen ja huoltamiseen liittyvät asiat. Saunamaisteri koordinoi saunatoimikunnan toimintaa.
Saunan markkinointia vuokrauskäyttöön parannetaan.
Saunaan myydään enemmän mainospaikkoja.
Hallitus harkitsee auton/pakettiauton hankkimista yhdistyksen käyttöön Läffän liikuttamista varten.


13. Appro
Ynnä järjestää 2024 keväällä Ynnän Approbaturin.
Hallitus vahvistaa 2023 koolle kutsutun approtoimikunnan, joka järjestää appron
Markkinointia pyritään kehittämään
Pyritään appron taloudelliseen tuottavuuteen.
Hallitus valitsee loppuvuodesta 2024 uuden toimikunnan järjestämään 2025 Ynnän approbaturia










Menestystä vuodelle 2024 toivottaen:


_________________________
Juuso Kinnunen
Ynnä ry:n puheenjohtaja 2023

