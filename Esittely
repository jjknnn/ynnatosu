	 	 	




Ynnä ry:n toimintasuunnitelma vuodelle 2023
15.11.2022
Mirva Toivio







1. Jatkuva toiminta ja pienemmät projektit
1.1 Tapahtumat
Isompien tapahtumien jälkeen tehdään tapahtumapalautekysely ja sen perusteella muokataan testamenttia seuraaville vuosille.
Näitä tapahtumia ovat mm. appro, fuksitapahtumat kootusti, laskiainen, kostajaiset, pikkujoulut ja ensimmäistä kertaa järjestettävät isommat tapahtumat.
Ynnä on mukana järjestämässä 3MIOita tänäkin vuonna.
Ynnä tekee tapahtumissa yhteistyötä mahdollisimman poikkitieteellisesti, siltä osin, kun se on tapahtuman luonteen puolesta realistista.
Ynnän vappu järjestetään 2 viikon aikana päättyen vappupäivään ja sisältää erilaisia tapahtumia mukaan lukien tapahtumia, joissa alkoholi ei ole pääosassa. 
Perinteiden mukaisesti järjestetään ainakin harju-/kirkkopuistopiknik, sitsit, prowappu. Läffä on mukana ainakin yhdessä tapahtumassa.
Ynnä järjestää mahdollisuuksia osallistua ainakin seuraaviin valtakunnallisiin opiskelijatapahtumiin;
MM-kyykkä
IntegraatioFest
Hallitus selvittää mahdollisuutta jatkaa yhteistyötä After Lecturen kanssa Luonnontieteellisen jouluristeilyn suhteen.
Hallitus selvittää yhteistyömahdollisuuksia SOOLin Talvipäiville.
Ynnä jatkaa JM-kyykkäturnauksen järjestämistä yhdessä Linkki Jyväskylä ry:n kanssa.
Ynnä järjestää mahdollisuuksia käydä kulttuuritapahtumissa.
Ynnä järjestää liikuntakokeiluja myös yhteistyössä muiden järjestöjen sekä yritysten kanssa.
Ynnä ottaa tapahtumissaan ja niiden järjestämisessä huomioon alkoholittomat ynnäläiset. sekä järjestää tapahtumia, joissa alkoholin juonti ei ole pääasiassa.
Hallitus järjestää excursion (myös) ulkopaikkakunnalle.
Tapahtumien tiedottamisessa sovelletaan 2018 alulle pantua tiedottamisen ohjepaperia. 
Vain erikoistapauksissa sitseille tulostetaan lauluvihkoja, kehitetään Styrolin sujuvaa käyttöä.
Hallitus jatkaa toustaamisen ohjepaperin muokkaamista ja sitsikulttuurin kehittämistä.
Hallitus ideoi ja toteuttaa uusiakin tapahtumia.
1.1.1 Omat tapahtumat
Ynnä järjestää vuonna 2023 ainakin seuraavat omat tapahtumat:

Ynnän appro, paremmat pikkujoulut, fuksisauna kevät/syksy, (fuksi)excu ulkopaikkakunnalle

1.1.2 Ei-alkoholipainotteiset tapahtumat
	Ynnä järjestää vuonna 2023 ainakin seuraavat ei-alkoholipainotteiset tapahtumat:

Haalarimerkkien ompelua, lanit, lautapelit, liikunta, sopokahvit, kulttuurivierailut.
1.1.3 Yhteistyötapahtumat
Ynnä järjestää vuonna 2023 ainakin seuraavat yhteistyötapahtumat, jos yhteistyöjärjestöt niihin löytyvät. Mikäli yhteistyökumppaneita ei löydy, järjestetään tapahtumat mahdollisuuksien mukaan itse.

Fuksiaiset, poikkitieteelliset syys- ja kevätkauden avajaiset, baarikierros kevät/syksy, matlu-suursitsit, laskiainen, kostajaiset, fuksisitsit, beer pong -turnaus, JM-Kyykkä.
1.2 Kopo & Sopo
Ynnä vaikuttaa ylioppilaskunnan asioihin ensisijaisesti vuonna 2011 perustetun Luonnontieteilijät-edustajistoryhmän kautta tavoitteenaan jäsenistön olojen parantaminen ylioppilaskunnassa.
Ynnä jatkaa sopokahvien järjestämistä ja sopotoiminnan kehittämistä.
Ynnä tiedottaa ajankohtaisista sosiaalipoliittista asioista pääasiassa nettisivuilla ja sähköpostilistalla.
Ynnä selvittää jäsenistön mielipiteen uusista isommista eteenpäin ajettavista asioista.
Ynnä esittää pyynnöstä jäsenen tiedekunnan opettamisen kehitysryhmään.
Ynnä pitää yhteyttä tiedekuntaneuvoston opiskelijaedustajiin.
Ynnä pitää tarvittaessa yhteyttä kollegion opiskelijaedustajiin.
Ynnä pitää yhteyttä fysiikan- ja matematiikan laitosten opetuksen kehittämisryhmien opiskelijaedustajiin.
Ynnä kuuntelee aktiivisesti jäsenistöä kopo-aiheisissa ongelmissa ja ottaa tarvittaessa ongelmat esiin ollessaan yhteydessä laitosten edustajiin.
Ynnä vaikuttaa aktiivisesti ja oma-aloitteisesti alkaneeseen OPS-uudistamistyöhön.
Ynnä ajaa opetusmenetelmien kehittämistä nykyaikaisemmiksi esimerkiksi kurssien suoritustapojen suhteen. 
Ynnä jatkaa siinä kapasiteetissa, mikä on mahdollista, vuonna 2020 aloitettua Ylistönrinteen uudistamisprojektin opiskelijayhteistyötä.
Ynnä kannustaa jäsenistöään vastaamaan kurssipalautekyselyihin.
Ynnä kannustaa omien alojensa opiskelijoita hakemaan hallinnon opiskelijaedustajiksi.
Ynnä jatkaa säännöllisiä tapaamisia tiedekunnan ja laitosten johtajistojen kanssa.
1.3 Yritysyhteistyö
Ynnä toteuttaa voimassa olevissa sopimuksissa sovitut tapahtumat ja velvoitteet.
Ynnä pyrkii jatkamaan voimassaolevia sopimuksia nykyisten yhteistyökumppaneiden kanssa.
Hallitus pohtii yhteistyön jatkamista Club Escapen kanssa tai uuden yhteistyöyökerhon etsimistä.
Ynnä hankkii aktiivisesti uusia yhteistyökumppaneita joiden kautta ynnäläiset voivat työllistyä oman alan työtehtäviin ja joiden kanssa yhteistyö hyödyttää Ynnää myös taloudellisesti.
Ynnä panostaa siihen, että yhteistyö hyödyttää jäsenistöä, Ynnää sekä yhteistyöyritystä. Yhteistyöyrityksiltä pyritään saamaan työpaikkailmoituksia jäsenistölle sekä esimerkiksi infotilaisuuksia yliopiston tiloissa.
Ynnä jatkaa voimassa olevia jäsenetusopimuksia ja hankkii uusia, jotta laajempi osa Ynnän jäsenistä hyötyisi niistä (esim. naisten kampaamo).
Ynnä panostaa viestinnän kaksisuuntaisuuteen yhteistyöyritysten kanssa. Aktiivinen yhteydenpito Ynnän puolesta kannustaa yrityksiä jatkamaan sopimuksia emmekä näyttäisi järjestönä pelkästään rahareiältä.
1.4 Uudet opiskelijat
Hallitus valitsee järjestäytyessään keskuudestaan fuksivastaavan jonka päävastuu on koordinoida fuksitapahtumat ja hoitaa yhteydenpitoa tutoreiden ja Ynnän hallituksen välillä.
Ynnä neuvottelee yhdessä laitoksien kanssa miten tutoreiden työnkuvaan sisällytetään Ynnän toiminnan pääpiirteet ja fukseille tärkeimmät pointit sekä järjestää tutoreille rennon infon aiheesta ennen tutoroinnin alkamista.
Ynnä kannustaa, että alojemme tutorit ja kv-tutorit tekevät yhteistyötä keskenään saadaksemme eri alojemme opiskelijat mahdollisimman yhtenäiseksi joukoksi.
Hallitus tekee yhdessä tutoreiden kanssa Whatsapp-ryhmän kaikille Ynnän fukseille. Myös Facebookissa ja Telegramissa voidaan tehdä ryhmä, joka lähtökohtaisesti on tutoreiden vastuulla, mikäli koetaan siitä olevan vielä hyötyä. Näissä ryhmissä on tapahtumavastaava(t) mukana jakamassa tietoa tapahtumista.
Ynnä esittäytyy nimenhuudoissa. On kuitenkin muistettava, että infoähkyn välttämiseksi kannattaa kertoa vain oleelliset asiat.
Sovitushaalarit on oltava varaslähtöpiknikillä.
Hallitus jatkaa pienryhmäesittelyjä fukseille.
Fuksipassin kehittämistä jatketaan. Fuksipassiin voi kerätä pisteitä syyslukukauden ajan. Kevään fuksit saavat fuksipassin seuraavana syksynä halutessaan.
1.5 Kv-opiskelijoiden integrointi Ynnän toimintaan
Hallitus valitsee järjestäytyessään keskuudestaan kv-vastaavan jonka vastuulla on yhteistyössä fuksivastaavan kanssa kv-opiskelijoiden ja vaihto-opiskelijoiden integroiminen Ynnän toimintaan. 
Kv-vastaavan on pidettävä tiivistä yhteydenpitoa tiedekunnan kv-tutoreiden ja -suunnittelijan kanssa.
Tapahtumista tiedotetaan suomeksi ja englanniksi. Tapahtumien tiedottamisessa sovelletaan 2018 alulle pantua tiedottamisen ohjepaperia.
Ynnä järjestää ainakin kaksi all english -tapahtumaa, jotka ovat suunnattu pääasiallisesti kv-opiskelijoille, mutta joissa myös suomenkieliset opiskelijat pääsevät tutustumaan kv-opiskelijoihin.
1.6 Liikunta
Ynnä järjestää kyykän harjoittelua mahdollisuuksien mukaan yhteistyössä muiden ainejärjestöjen kanssa.
Ynnä pyrkii järjestämään syys- ja kevätvaellukset, joihin osallistumista tuetaan rahallisesti liikuntabudjetista.
Jatketaan liikuntavuoron pitämistä joko omalla porukalla tai toisen ainejärjestön kanssa.
Ynnä järjestää liikuntakokeiluja, varsinkin yhteistyöyritysten kanssa. Tarvittaessa voidaan järjestää nämä yhdessä muiden ainejärjestöjen kanssa.
Ynnä jatkaa turnausten (esim. jalkapallo ja pesäpallo) järjestämistä matemaattis-luonnontieteellisten ainejärjestöjen kanssa.
Ynnä järjestää mahdollisuuksien mukaan otteluita muidenkin kuin matemaattis-luonnontieteellisten ainejärjestöjen kanssa.
Liikuntavastaava pitää tarvittaessa yhteyttä liikuntatutoreihin ja tiedottaa jäsenistölle liikuntatutoroinnin mahdollisuuksista.
1.7 Ympäristö, kulttuuri & kehy
Kehy-merkkien markkinointiin panostetaan Ynnän sosiaalisissa medioissa, nettisivuilla ja sähköpostilistalla. Kehy-merkeistä saadut tulot lahjoitetaan puolen vuoden välein hallituksen valitsemaan kohteeseen ja siitä tiedotetaan jäsenistölle.
Ynnä jatkaa verenluovutusten järjestämistä ja kannustaa jäseniään luovuttamaan verta Ynnän omalla veriryhmällä Y+.
Ynnä järjestää mahdollisuuksia käydä yhdessä esimerkiksi elokuvissa, teatterissa, konserteissa tai muissa kulttuuritilaisuuksissa, mahdollisuuksien mukaan yhteistyössä muiden ainejärjestöjen kanssa. Ynnä tiedottaa tapauskohtaisesti muiden opiskelijajärjestöjen, JYYn sekä kaupungin tarjoamista kulttuuritapahtumista.
JyväSpeksiä tuetaan, hallitus mainostaa tapahtumaa ja Speksiin järjestetään yhteislähtö kuin se on realistista.
Kulttuuritapahtumien ja -vierailujen suunnittelussa on otettava huomioon osallistumisen hinta. Tapahtumaan tulee olla mahdollista osallistua opiskelijabudjetilla.
Ynnä pyrkii ottamaan ympäristöasiat huomioon kaikessa toiminnassaan. Tämä toteutetaan kierrättämällä mahdollisimman tehokkaasti ja välttämällä jätteen syntyä sekä ainejärjestön tiloissa että tapahtumissa. Ynnä sitoutuu osallistumaan JYYn ympäristövaliokunnan järjestämään vuosittaiseen järjestöjen ympäristökilpailuun ja pyrkii parantamaan tulostaan edellisestä vuodesta.
Hallitus hyväksyy, noudattaa ja kehittää vuonna 2020 muotoiltua ympäristöstrategiaa ympäristövastaavan johdolla.
1.8 Järjestöyhteistyö
Ynnän tärkeimmät sidosainejärjestöt ovat matemaattis-luonnontieteelliset ainejärjestöt, Linkki Jyväskylä ry sekä Algo ry.
Yhteistyötä pyritään laajentamaan aktiivisesti ja oma-aloitteisesti muidenkin ainejärjestöjen kanssa.
JES:in asiatapahtumia mainostetaan jäsenistölle.
Loimun Opiskelijat - Jyväskylän kanssa jatketaan toiminutta yhteistyötä.
Ammattiliittojen TEK ja Loimu kanssa jatketaan yhteistyötä
Lähetetään edustajat lähimpien ainejärjestöjen vujuille. Otetaan myös tavaksi lähettää vujutervehdys jos ei saada edustajaa paikalle.
Ynnä vaikuttaa Tekniikan Akateemisissa ML-opiskelijayhdistyksen, sekä Jyväskylän tykin kautta.
1.9 Hallitustyöskentely ja hallinto
Hallitus muodostaa approtoimikunnan huolehtimaan approjen järjestämisestä.
Hallitus nimittää opiskelijatilavastaavat sekä Mattilanniemen, että Ylistön opiskelijatiloille.
Hallitus hoitaa alkuvuodesta hallituscollegejen tilauksen, mikäli kokee niiden hankkimisen tarpeelliseksi.
Hallitus nimeää yhteyshenkilöt TEK:iin, JANO:on, MAOL:iin, TITOL:iin, SFMO:hon, Loimu Jyväskylä ry:hyn ja ML-opiskelijayhdistykseen.
Hallituksen vastuuhenkilöt osallistuvat Jyväskylän yliopiston ylioppilaskunnan valiokuntien kokouksiin sekä muuhun ylioppilaskunnan toimintaan resurssien ja tarpeen mukaan.
Hallitus osallistuu JYYn tarjoamiin koulutuksiin.
Hallituslaisille tehdään selkeä roolijako hallituksen järjestäytymisessä.
Tapahtumavastaavat toimivat tapahtumatiiminä, jota johtaa tapahtumakoordinaattori.
Tapahtumatiimi jatkaa jo käytössä olevan tapahtuma-excelin käyttöä.
Koposektori toimii tiiminä johon kuuluu matematiikan kopo, fysiikan kopo, mahdolliset kopo-toimihenkilöt ja kopotiimin johtaja. Kopotiimin johtajana toimii varapuheenjohtaja tai puheenjohtaja. Soposektori toimii kahden sopon tiiminä, jota valvoo puheenjohtaja tai varapuheenjohtaja.
Kummankin tiimin johtajan tehtävänä on jakaa työt tiimin kesken sekä huolehtia tiedon liikkumisesta muulle hallitukselle ja puheenjohtajalle.
Hallitus pitää iltakouluja, joissa tehdään valmisteleva työ kokousten päätösasioita varten tai keskustellaan muista tärkeiksi koetuista ajankohtaisista asioista, joista ei ole tarkoituksenmukaista keskustella kokouksessa.
Jokaisen hallituslaisen vastuulla on oman sektorinsa lisäksi muut yleiset hallitustoimintaan liittyvät asiat, kuten kokouksiin ja iltakouluihin osallistuminen sekä hallituksen työjärjestyksessä mainitut muut asiat.
Hallitus kehittää ja/tai hyväksyy itselleen vuoden alussa työjärjestyksen halutessaan viimeisimmästä ajantasaisesta versiosta (hyväksytty ajantasainen 1.10.2021)
Jokaisen hallituslaisen vastuulla on perehdyttää seuraavan vuoden hallituslainen pestiinsä ja päivittää oman sektorinsa testamenttia.
Hallitus järjestää hallituksenvaihtomökin tammikuussa, missä keskitytään uusien hallituslaisten ryhmäyttämiseen ja perehdyttämiseen. Tähän kutsutaan kaikki edellisen vuoden hallituslaiset ja toimihenkilöt sekä kaikki uudet hallituslaiset ja toimihenkilöt.
1.10 Yleinen toiminta
Jatketaan Fair-trade kahvin ja teen tarjoamista jäsenistölle Ynnän opiskelijatiloissa.
Hallitus ja webmaster selvittää englanninkielisen osion ja mobiilioptimoinnin tekemistä nettisivuille.
Ylistön opiskelijatilan kehittämistä jatketaan ja tehostetaan.
Mattilanniemen opiskelijatilassa pyritään kuuntelemaan jäsenistön toiveita PS4:lle hankittavien pelien suhteen, jotta niiden hankkiminen ei olisi täysin jäsenistön vastuulla.
Ynnä on mukana tekemässä VOpas:ta.
Känny julkaistaan vähintään kerran vuodessa, mieluiten vappuna.
Viikkotiedotteen kehittäminen on tiedottajan vastuulla.
Järjestetään perinteeksi tullut vuoden luennoitsijan ja vuoden assarin äänestys fysiikalta ja matematiikalta (ja tilastotiede). Voittaja ei voi olla sama kuin edeltävänä vuonna. Vuoden luennoitsijat palkitaan Ynnän pikkujouluissa.
Hallitus jatkaa tiedottamisen ohjepaperin päivittämistä tarvittaessa.
Ynnä selvittää mahdollisuutta uusien merkkien luomiselle ja myymiselle.
Hallitus jatkaa mahdollisuutta tilata jäsenistöcollegeja.
Ynnä pitää jäsenkyselyn, jossa kartoitetaan jäsenistön mielipiteitä ja toiveita Ynnän toiminnan kehityksen suhteen.
1.11 Sauna
Hallitus valitsee saunamaisterin joko hallituksen sisältä tai ulkopuolelta.
Hallitus pyrkii muodostamaan saunatoimikunnan, jonka tehtävänä on hoitaa saunan vuokraukseen, kuljettamiseen ja huoltamiseen liittyvät asiat. Saunamaisteri koordinoi saunatoimikunnan toimintaa.
Saunan markkinointia vuokrauskäyttöön parannetaan.
Saunaan myydään enemmän mainospaikkoja.
Hallitus harkitsee auton/pakettiauton hankkimista yhdistyksen käyttöön Läffän liikuttamista varten.
2. Laajemmat projektit
Appro
Ynnä järjestää jälleen vuonna 2023 keväällä perinteisen Ynnän Approbaturin. Perinteisesti loppuvuodesta hallitus kutsuu koolle kokouksen, jossa muodostetaan approtoimikunta ja valitaan sen puheenjohtaja. Alkuvuodesta hallitus vahvistaa approtoimikunnan kokoonpanon.

Markkinointia pyritään kehittämään ja uusia ihmisiä tavoittamaan approjen kävijämäärän kasvattamiseksi. Sosiaalisen median markkinointiin on panostettava entistäkin enemmän. Tähdätään siihen, että tapahtuma tuottaa rahaa.

Tapahtuman järjestäminen on approtoimikunnan vastuulla.

Hallitus valitsee loppuvuodesta uuden toimikunnan järjestämään Ynnän approbatur 2024-tapahtumaa.

Ynnän tuotteiden markkinointi ja myyminen
Ynnän omien tuotteiden markkinointia tehostetaan ensi vuodelle entisestään erityisesti nettisivuja kehittämällä. Laulukirjoja myydään aina sitsien yhteydessä, sillä vihkoja tulostetaan enää vain erikoistapauksissa. Muiden tuotteiden osalta mainostus hoidetaan sähköpostin ja Ynnän sosiaalisten medioiden kautta ja muuten sopivissa tilaisuuksissa, kuten merkkimarkkinoilla.

Hallitus toteuttaa uusien haalarimerkkien tilauksen ja ylläpitää varastoa hyväksi todettujen merkkien osalta. Haalarimerkkien on oltava hyvä maun mukaisia ja ymmärrettäviä.









Menestystä vuodelle 2023 toivottaen:


_________________________
Mirva Toivio
Ynnä ry:n puheenjohtaja 2022


